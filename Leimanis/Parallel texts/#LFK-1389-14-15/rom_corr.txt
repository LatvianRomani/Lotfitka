 Isis jekvar rom džadžos te isis leske jek jedženo čhāvo bāro bāribnastir zoralo zorjasa šukar šukasa godžāro godžasa isis nin godno so ločija džadžoske jek feņu dasav isis ano svetos. Dojavdža dīves so isis podufinen, džadžoskīre čhaveke romņa. Zagīne, džadžos peskīre romņasa obrakirenpen čhāveske romņa roden. Džadžos phenela peskīre romņake, Čhebi das džinen romenge, vaš dava. Zakherdža džadžos romengīre phuredīren, te phenela lenge: "mil mānu- ša", mangas Tumen kēren tumenge. kokorenge do mištipen, den sāral znač so čhebi romane čha, vaše mīre čhāveske te lake čhebi jāl dasajake sav isi mīro čhāvo sobi jone dujendir jān jek, te lengīre čhāve sobi jān dasai pat saij jone kokore isi, te ja Tumenge isi džinibnaskīri togi dasaja, mangas Tumen keren mange džindlo. Pošli da rakirben sāre radikhlepen te ni kon, ni lav našmijandija rakirel ne džadžos halija so sarenge lenge isi džinli ne našmijinena phenen togi džadžos ušča opre te rakirla, džinav mīre pšala so Tume kamena mange phenen, do bogoskīre pšilva dakīre čha saji isi džindli sāre svetoske. Ne me Tumenge rakirava, so romni mīri te jake me, kamasa barvale romeskīre čhā saji isi nadūr mendir ane karčma. Romengīre phuredīr an jek glos dīne goli: lači Joi isi, ne godžasa te bučasa, nāni godno tīre čhāveske, ne jake so Tume, dād te daij, la, kamena togi Joi mejāl Tumāri bori. Šunen mīre mila pšala. Čhāvo mīro, umbladžola vaše bogitko romane pšilve dakīre čhake. Pošļi da rakirbena sāre gīne, svako pe peskīri rīg. Džadžos kherdža peskīre romņa ta rakirla lake, so me keras sāre romengīre phuredīra dodžindle so pšilve dakīri čhaij isi locini vaš māre čhāveske. Daij šunindoi dova gijasis telle godžatir. Joi rakirla peskīre romeske: mīro milo romoro mejačhel žin taša, togi me tuke so fididīr phenava. Tašarlatir tikni zorica, javdža ko džadžos leskīri romni, te phenela leske: dikta me da dīves dosikavava so da lazarji, zliņi nāni godna mīre čhāveske te jake pat me dosikava mīre čhāveske dokokoro. Džadžoskīrī romni čhudža zaden sivones. Džadžoskīro čhāvo halija so daij leskīri kamela kerel. Gija ke joi, te mangela la: mīri milo dajori phen mange šmales so tu kamesa keres me tuke pomožinava, tu džines so me vašti būt so vikerav, dova so vār mānuša nakamena kanden, daij leskīri nomukša šēro pomišlidža te phenela mo čhāvo! tu džines so me tut miļinava sir mīre jakha, te me merava ja feņu me dolav šunav so tuke džala hindes. Čhāvo lakīro zaras otphendža: Mīri milo dajori, džinav so tu man miļinesa te me tut nakutedīr miļinova sir tu man, te dosikavava dova, so me lava mange, lačo te milo romņa te tuke borja fidedīr čhatir tirjatir. Togi daij phendža; ne šun, so me kerava, da dīves beļveļa me džava ke do barvele dadeske chai te nin ke do bedi, bogitko dādeskīri čhai, riskirava mīri pharuni nevi jandraka te (dava) džava ane māri karčma te dava do barvali lači dādeske čhake me zasuvel. Džava jake pat ke do bogitko bedi dādeskīri čhai an do tokos, te nin dava mīri purani jandraka zasuvel togi pošļi dova janava te dosikavava saij isi lači te saij isi hindi, džuli te nin pophenava sir lačom lengo khēratuno, togi tu mo čhāvoro haļosa kona tu meles romņake. Čhāvo porikirdža dake. Čhāvo pošļi dova nikoneske nadžini kindža tikne sujorja te pharune thava te bičadža pšilve dakīre čhake ano tokos. te phendža megaruvel, sav molos čhebini. Džadžoskīri romni čhudža meraden sivones, te bešča te gija. Beļveļa gija ane karčma ke barvali romeskīri čhaij pšriskirdi jandrakasa te mangela: mīri milo čhojori zasu mange mīri khangirjakīri jan- draka riskirdžom ke tu javindoi piri bār ļipindoi. Barvali dādeskīri čhaij lija bāri suvibnaskīri suij te grubo ļenitko thav te nabūt zasudža te phendža kana isi lačes, fididīr našti Džadžoskīri romni tirdija telle phāruni nēvi zasudli jandraka te garudža krig. Togi gija ano tokos ke do bogitko dake čhaij, te rakirla lake le da purani jandraka te sir biļisir zasu, joi zaras zarodija pharuno thava te tikni suij te mangja džadžoskirja romņa meviur- jel riskirdi jandraka, ne džadzoskīri romni rakirla lake, na jake pat pe mange sir bilisir zasu, joi dova kerdža sudža pe lake ne jake zasudža so čhebandija mišto dikhes sobi lathes Džadžoskīri romni togi obdikša lako khēratuno. Tokos isis čistes višulado te ružensa vitrušume te brezensa vičhudlo sāral isis čisto. Isis lake tikne pšalore te pheņorja ne sāre jone mištes uzrikirde. Javdža khēre džadžoskīri romni, ne peskīri čhāveske, bogitko pšilve dakēre čha namukša lell romņake. Čhāvo zanasvalandija tugatir te nahāra pošļi dova meija. Jek rat, zaras pošļi lesko meriben, keļi isis pšilve dakīri čhaij ano tokos jedženi khēre tikne čhāvorensa do molos rati otklišča džadžoskīro mūlo čhāvo pe sivone henštos greske, ano tokos ke bogitko pšilve dakīrī čhaij te rakirla lake jov sigo beš pal mīro dumo te nāšas mīre dādestir. Me tut miļina te našti haredīr be tīro džīvav. Jov signedīr te beš. Džadžoskīro čhāvo nameija ne feņu pomeija, Ušča opre trunatir te Vilidžija peskīres sivo henstos čhudža les savaris te zen te oblijapes kļeļ ke pšilvi dakīri čhaij te lel la, te nāšēl ano vār cudzo svetos, Te jake jov kerdža sir oblijapes. Lija peskirja vidikhļa te nāšča ane dūr cudžo phu te, doi džividža hāra berša peskīre miļonasa. Dodžividža čhāven te čhāvenge čhāven.