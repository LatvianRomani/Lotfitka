Paramiša
Isis jekfar te nasis, jek rom džadžos te isis leske čhaj jek jedženi. Šuk lakiri isis jek ano svetos. Kedi joi gabalas togi joi peskīri glosasa zahohavelas sāre čiriklen te dola sāre lasa gabanas. Šeļaka čirikle zauhtenas te jek vavrestir fididīr (gabanas) te čukardīr gabanas ne džadžoskīri čhake glos isis sāre šeļaka čiriklege [čiriklenge?] glosatir šukārdīr te fididīr. Ja joi gabalas te ja kan šunelas togi jasva čhordžinas te dži hotatir kerjolas. Šuk lakīri isis zoraledīr svetostir lakīre bala isis kalle sir vangar, gensta te džinčkirde sir veš. Jakha lakīre sir kallo moros. Mui lakīro sir vičhindli kharta. Bāripen lakīro sir triščina. Jeke lavesa saj jak la dikša dolatir joi nanašadželas te sav kan la šunelas dolestir joi ņigdi navidžalas
Lakīre dādeske isis dešo dui dinarji te te dešodui pisharji, kon lakīre dādekīri glos šukenas te kandenas leske phenibnaske. Džadžos len mišto virikirlas vašo dova so jone leske dojanenas mištipen te aizrakhenas les šeļako bidatir. (Ne nadūr)
Džadžoske isis rah ko bāro drom šukār bāri karčma, kai gādže čhordžonas andre sir paņiņg. Nadur karčmatir isis bāro veš te huče bergi, doi uzrikirnaspen dešodui rozboiņiki saje mānušen nažaļinenas te love lendir rozkedenas. Isis maškir lenge jek atamanos, mānuš našundlo te nadikhlo jek len dešodujen vodžinis. Rozboiņikengo atamanos dorakša šo sāre dešodui dinarji te dešadui pisharji vigīne karčmatir te gine karčmatir doša dur sobi rozboiņiki vaštuven lidžan džadžoskirja čha pensa.
So feņu džadžoskīre (12) dešodui dinarji te (12) dešodui pisharji gīne zajanen barvalipen džadžoske te višunen kai so kerlapes te javen te phenen džadžoske sobi jov te džinel so te sir fididīr kērel. Ne so feņu jone atgīne duredīr karčmatir te zaras, atamanos (12) dešodui rozboiņikensa zagija ane karčma te atamanos tardija angil džadžoske te rakirla leske: ne šun so phena tuke džadžo; me isom rozboiņikengo atamanos pir (12) rozboiņikenge te isom dur svetos giji te būt rata čhori te būt svetoskīre mištipena zaliji te piro svetos gijindoi būt šeļaka šukār džūlen dikhi ne ni jek man naštandija man peskīri šukasa ni peskīri glosasa man aizčhalavel pat dola saje svetos pšelena.
ne tīri čhaj man zahaja peskīri jek jakhasa dikhibnasa te jeke laveke rakirbnasa te tik pe sava našti uže dav man goli atamanoske te našti zarikiravman kokoro preču lake jake me miluma menapinčkirdžom ne isom latir pšelīno jake so isis javvav te mangav tutir tirja čhā, mange romnake te ja me la nadolava togi me našti džīdo jačhav, vašo dova mangas tut jake sir me oščo jake nasom manušēs mangi; mīro dād mangava tut de man tīrja čha kon mo džīben rakhela te ane bida hoķņakirla.
Džadžos dasaj lava šunindoi rozboiņikenge atamanotir ando signuma nahalija so melel kērel sobi rozboiņikendir virkhelpes te peskirja čha, jo rom mānušane ratendir butir darla džīben lell, sir Judos baličane masestir. Džadžos rakir 
darla, džīben lell, nasir Judos baličane masestir. Džadžos rakirla leske tu isan rozboiņikengo atamanos te būs mānušengīre rata tu isan vičhori te būt mānušane džībena isam otliji, te me isom romengo džadžos kon romenge čačipen videla te sendini len po lengīro načačipen te pe lengīre hinde buča te dova tuke rozboiņikoske čhebandija džines so roma darna mānušane rata vičhoren ta džīben otlen te ja dova (jāl) maškir romenge nojālpes togi do rom isi sāre romendir sendume te vitrādīno te les uže maškir romenge nauzlena. Te dik tu rozboiņikengo atamano tu džuklano rat sir tu ratengo mānuš šmišandijan javes te rakires mīri čhake, fidīr mange merav nasi me čha
me tedav ko rozboiņikos romņake. Me čhaj, ja (joi) dolela džinel so tu dasav rakirdžan lake, joi tīro šēro grehengīro krenčini truju sir zliņitko kahņake, te me tuke rakirava kēr signedīr sir vaštuves nāšes (darīg) da štetostir mendir duredīr. Kedi dasaj lava avrisajindoi les, atamanos šundža, leske rata začhordandīne an leske jakha, jake šo leskīre jakha jačne lole sir dilne džukleske. Jov zaras dija goli peskīri "šaika rozboiņiken" te phendža lenge meroden džadžoskīrja čha te kokōre džadžos zaras mephanden te memaren les telle, leskīre romņa te leskīre čhāven. Čha, rozboiņiki latle te jandle ko atamanos. Kedi dava šundža džadžos so les te leskīri šaima, kamena rozboiņiki maren telle, jov kerdžapes aiztardžol pes te peskīri šaima. Jov lija
peskīro desto te lija tečhorel ane atamanoske te ane rozboiņikenge mardža te čhingirdžapes lensa hāra, būt dībena džadžos lija andre atamanostir te rozboiņikendir te nin būt čhinibena dija jov rozboiņikenge te nin atamanoske. Rata čhordandīne būt, greske žin ke penta. Te uže nabūt jačhapes so rozboiņiki linesis atamanosa tenāšen ne dikhle lengīre būt isi pašle ke phu te handinena te mangena statno molos me den len paņing te me aizrakhen len džadžostir poskil lenge isi džīben ano kokali. Dova šunindoi te dikhindoi rozboiņiki te atamanos līne marenpen džadžosa pe šmerč, džadžos zakhinija te uže naštandija te lel andre ni atamanostir ni rozboiņikendir, džadžos beščapes telle te zakherdža truju peske peskīri šaima te rakirla lenge: mīre mila čhāvore te mīri milo romnori napodentumen rozboiņikenge te lenge horšes baredire rozboiņikoske kon Davlestir nastrahala te mānušendir naladžala. Zajavdle truju džadžoske leskīri šaima te līne ladžakiren rozboiņiken te lengīre atamanos, dova šunindoi, atamanos čhudža peskīre rozboiņikenge sāre džadžoskīre šaima memaren telle khetane džadžosa te mevirokinen pale karčma jama te sāren mezathurden len doi andre. Džadžoskirja našundle šukarune čha, atamanos čhudža meviuren la nangja te me phanden ko kašt te doi ko kašt medomaren la. Sir rozbiņikengīri [rozboiņikengīri] atamanos lenge phendža jake rozboiņiki kerde.
Atamanos džadžokirja čukārune čha nadomardžasis jake sig te naphandžasis ko kašt po visāben ne strahandija kokoro rosboiņikendir vašo dova so isis būt lendir pašle ke phu zamarde ratfale. Pošļi dova atamanos rozboiņikesa nāšle ano veš. Domarde džadžoske isis vār pšal džadžos te i leske isis pisharji, Jov bičadža jeke pisharis palo love ko gādžo konestir javdžapes love vaše bikindle greske. Pisharis lijapes te gija kaj isis bičado džadžostir. Javdžapes pishariske te džal pašil peskīre (hulaske) raskīre pšaleskīri džadžoskīri karčma, nabūt podufindoi pisharis zagija ane karčma, gija maškir karčmakīri stedeļa zakardža jāg te tačola ne agīl
paš rat javdža domardo džadžos sāre peskīri domarde šaimasa te bešle truju zakerdi jāg te tačona. Džadžos rakirla pšaleke pishariske: šun mo čhāvo so phenava tuke dža ke mīro pšal te ake tuke mīri puti ko pipka te de mīre pšaleske te phen leske me rikirel mandir vašo lipirben māre dādeskīri pipka te megaruvel men sāren ano mohiļki te jov tu mansa te dik kai garuvelapes mīro barvalipen; love, saunakai te sāro mīro kučipen te phen mīre pšaleske so sāro dava otdava tuke te pšal mīro mīre barvalipnas tir niso me nalel ne sāro tuke mejačelpes te pšal mīro tut meotmukhel pisharumastir. Kana jov pal mange te dikta te lipir sāro so sikavava te so phenava tuke.
Domardo mūlo džadžos gija angil te pašalesko pisharis pal leskes. Džadžos dolidžija pisharis žin ke do štetos kai isis garudi tiknori lovensa, saunakensa te sāre kučipnansa. Tiknori nasis loki ne čhebandija dui zorale murša kon lidžana. Pošļi dova džadžos lidžija pšalekīre pisharis te sikadža leske kai isi garude jone, te ke sav kašt isi pahndli džadžoskīri šukar te hvaļume čhaj. Poskil sāro dova mūlo domardo džadžos, pishariske sikadža, uže javdža ko zvonos jek. Džadžos rakirla pishariske: mo čhāvo dža te kēr sāro so phendžom tuke, menge uže čhebi džas te pašuvas. Džadžos zakherdža sāri peskīri šaima te gīne pale karčma ke jama
Pšeršo ane gija džadžos pošļi leske sāri leskīri šaima. Togi jača pishariske dasaj strah so nadžindža sir signedir perel krig karčmatir. Gija pāle ko peskīro džadžos ko domardo džadžoskīro pšal te sāro lija rosphenel peskīre raske: kai jov isis so jov dikša teso šundža te so isis leske sāro dophendlo mekērel džindlo peskīre džadžoske. Kedi džadžos peja šunel, so pšal leskīro isi domardo rozboiņikendir jov zaras zakherdža peskīre dinarjen te pisharjen te čhudža mečhuven zen te savaris leskīre henštos te sāre leskīre pisharji te dinarji kliste lesa. Javdle ke karčma te sāro latle sir pisharis phendža. Kedi džadžos dikša peskīre pšales domardes ane jama thurdīno sāri peskīri šaimasa: romņasa te sāre čhavensa te šukarune čha ko kašt domardi te phandli, jov kerdžapes sāro sir mūlo te nadžindža so melel vago jov tekerel. Jov vilija pšeršo peskīre pšales jamatir vimordža les te uradža les an jek saunakaja te čhudža les ane truna. Posļi dova vilija sāre šaima te kerdža japat sir lesa ne kedi dojavja ke šukar čhaj, džadžos jach ano mišli te phendža, pe peskīre pisharjenge te dinarjenge: me mīre pšala podufinen te rakiren tumāre čhāvenge te sāre manusenge vaš da šukāre čhake so joi vikerdža peskīre šukasa peskīre dādeske te vāre būte mānušenge, podufinen feņu dova kerla džūli te lakīri šuk. 	
tir mīre mūle pšales te mang Davles vaš leske, me leskīro lav nin nabistirav so jov tuke phendža. Džadžos hāra obdufindžapes te phendža pishariske: me tuke oščo niso lačo nasom keri, da barvalipen savo kana tuke isi dava dija tuke mīro pšal. Te me vaštuvavas kana kerav man pišno tusa, so mange kana isi pisharis barvaledīr lače romendir te nin mandir, ne nakama pšeļipinav lav mīre mūle pšaleskīro te nin vašo dova so dija pipka mange pestīr māre dādestīr vašo pipirben. Jov vaštandija da kokori pipka tevtdel nin tuke. Ne jake sir jov pipirdža dava te da māro kučedīr kotir sav feņu vašti te jāl, dova isi māre dādeskīri pipka, te jov


Paramiša. Dūridīrčhindli.
Pošļi do lava džadžos pendžo peskīre dinarjenge te pisharjenge me len džadžoskīrjo šukarune čha nin khetane. Pisharis lidžija te sikadža kaj garuvelapes mūle džadžoskīro mištipen. Džadžos sāro jake lača sir pisharis leske phendža,. Mištipen isi sāro zalīno te lidžīno khēre. Džadžos sāro džinškirdo drom abčhordža peskīre žalņa jasvensa vaše pšaleske, jo niso nakamja ano svetos butir sir peskīre pšales. Kedi jandle khēre domarde džadžos sāre leskīre šaimasa, togi džadžos pšerš napšerš mukša ano mohiļki kēren grobos; hor džinškirdo te buhlo sāro vikerdo bāre barensa do začhudža andze, mule džadžos peskīre mulone pšales leskīre šaimasa. Džadžos jake kerdža sir pšal leskīro phendža
ane karčmakīri stedeļa ke jāg pishariske. Pošli gārūben, džadžos phendža peskīre pishariske: ne šun mo čhāvo so phenava tuke mang tu Davles pal mīre pšaleske jo jov tut kerdža barvaledīr mandir peskīre mištipnasa te nin peskīre jeke lavesa vilija pishārumastir te tu isan jek ane pisharjenge kon isi jake bahtalo sav tu isan, ne kana mesvenčinel tut Dēvel te tīre čhāven jo tuke kana isi mištipen pe čhāvenge, čhāvenge, feņu džin kana sir tu te džīves mištipnasa. Karčma te sāri phu saji isi vistruju karčma isi tīri te vaš nadur karčmatir isi tīro, sāre barvale džadžoskīre love te saunakai te sāre kučipena isi tīre, kin kana tuke pisharjen te dinarjen te jov feņu lensa lačo togi tuke džala mišto jone tut rakhena te miļinena te kerna tuke lačo būt fenu vaštuvena. Pošļi da lava džadžos lija tiknori sare lovensa, saunakansa te sāre kučipnansa saresa sir isis mukhli mūle džadžoskīre vastendir jake niso načhaladne te otdīne pishariske, te jake pat otdīne pishariske mūle džadžoskīri karčma te sāre leskīre hensten, phu te veš leskīro.
Pošļi do zalīben sāro do barvalipen pisharis plija ke džadžoskīre pīre oblija sare dui vastensa te porikirdža džadžos sāre džestir vaš leskīro lačo dži so jov kerdža sāro dova so džadžoskīro pšal leske phendža. Togi džadžos phendža pisharīske tu porikir sāre džestir Davleske te mang Davles vaš mīre pšaleske so jov tut jake iedikša, tu nabistir mīre mūle pšales te mang Davles vaš leske, me leskīro lav nin nabistirav so jov tuke phendža. Džadžos hāra obdufindžapes te phendža pishariske: me tuke oščo niso lačo nasom keri, da barvalipen savo kana tuke isi dava dija tuke mīro pšal. Te me vaštuvavas kana kerav man pišno tusa, so mange kana isi pisharis barvaledīr lače romendir te nin mandir, ne nakama pšeļipinav lav mīre mūle pšaleskīro te nin vašo dova so dija pipka mange pestīr māre dādestīr vašo pipirben. Jov vaštandija da kokori pipka tevtdel nin tuke. Ne jake sir jov pipirdža dava te da māro kučedīr kotir sav feņu vašti te jāl, dova isi māre dādeskīri pipka, te jov man važindoi, būtir sāre peskīre barvalipnastir, te lipirindoi māro hučo koroņos, pšerš napšerš dija tuke māre milone dādeskīri pipka me janes mange te me merikirav mīre pšalestir māre dādeskīri pipka saji me nadavas ni vaš saj love. Te jake sir mīro pšal dova phendža te tu isanah (tik) jake būt čačuno so tu jandžan mange māre dādeskīri putitko pipka vašo dova me mīro pšaleskīro lav pāle nalava: tu isan voļņo dža kai kamesa fenu nabistir pšales mīres te mang vaš leske Davles, dža tu uže nasan mīro pisharis, tu isan voļņo. Pisharis gija ane khangīri te mangja Davles vaš mule džadžoske te parikirdža Davles vaš 
Leskīro baro žaļuma so Jov bāro Dēvel isi žaļņo vaš grehviļo mānušenge te nabistirla honduma bogendir.
Pošļi dova džadžos phendža pishariske šun kana mo čhāvo tu kana džasa an mīre pšaleskīro šļados te an lesko mištipen, ne nabistir so nadūr tīri karčmatir isi veš te vis truju karčma isi felda te šun te nabistir so "veš isi kanensa, te felda jakhensa". Dova sāro pisharis halija so džadžos kamja do lavensa phenel, sobi razboiņiki nanodikhen te nanošunen te naperen opre ane nažakirdi brīža te noko narozmaren sāren kon isi ane karčma.
Pisharis gija ane karčma saji isis leske dīni mūle džadžostir.
Pīne hane te jau nāni mūle togi oščo kana dživena.
